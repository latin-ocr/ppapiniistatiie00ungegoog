Adnot. 86. 153

genere, quo proprio Statius usus est, subtilius explorato
(v. 3. 8. 17. 24. 27. 32. 34. 35. 38. 43. 46. 48. 53. 54.

56. 65 sq. 67. 68. 69 sq. 77. 78. 80. 84. 87. cf. Oonject.
II. V. VII. XI. XIV - XVII) ipsi expolivimus, cum
nuper cum assidua laboriosi officii statione fatigatum
tum · causis morbisque repetitum eorpus liceret voluptaria
illa Wrechensi recreare rusticatione. Quo velut opaco
secessu potitum, cum dies imbribus squalidi Faunae
opus, cui totus tum vacare soleo, intermittere coegissent,
memini vice sermonum, ut ajunt (nam pauci admodum
familiares una domi continebamur), in eorum mentionem
me incidere, qui in· fingendis carminibus prompti et ad
illam subito dicendi laudem usque faciles non vulgarem
famam meruissent. Et tum quidem cum alia multa in
medium attuli tum Statii artem explicare institui qualis'
et quanta fuerit. Veluti Handium -— quantopere autem
juvat recolere illius diei felicitatem, quo ex familiari
summi viri colloquio simul ingenuam oblectationem et
saluberrimam habui institutionem —-- Handium igitur
memini injecta de Monacensibus nostri poetae codicibus
mentione mihi narrare contigisse aliquando, ut, cum silvam
aliquam ipsc recitasset, Goethius mirabundus in haec
erumperet verba: ‚, At qui abs te legitur, non probabilis
scriptor est, sed verus poeta.“ Nec vero illa, quae
insigniter discrepat, Marklandi vox non succurrit.
Qua voce graviter motus ac sollicitatus temperare mihi
non potui, quin promerem Statii volumen atque ipsam
postremam eclogam relegerem. Quod uno calore et
quadam festinandi voluptate facienti ipsa ea provenerunt,
quae ad compescendum moderandumque illud judicium
satis valere viderentur. Quae ipsa tunc levi consignata
stilo nunc paulo enucleatius perscribere ita visum est,
ut cum aliorum doctorum, quorum jam suppeterent libri,
haberetur rati0, tum Imhofii‚ quem quidem rectae doctri-
nae studiosissimum nondum tamen desisse video loqui
„Marklandi conjecturas elegantissimas plerumque et in-
geniosissima-s“ (de silv. Condic. Crit. p. 32 cf. Queck.

